---
uid: dan.lestina
name:  Dan Leština
titles:
  before: Mgr.
  after:
img: people/dan.lestina.2020.jpg
description: reprezentant Celostátního fóra v Republikovém výboru Pirátů, garant pro životní prostředí a zemědělství jihočeského krajského sdružení a člen komise pro životní prostředí Rady města České Budějovice
category:
- ket-vedoucí
- jihočeský
- expert-entomolog  
mail:
- dan.lestina@pirati.cz
#mob: +420
profiles:
  github:
  facebook:				
  twitter:
  linkedin:
ordpms: 8 
---
Dan Leština (*1989) je reprezentant Celostátního fóra v Republikovém výboru Pirátů, garant pro životní prostředí a zemědělství jihočeského krajského sdružení a člen komise pro životní prostředí Rady města České Budějovice.

Vyrostl v Praze, ale v r. 2009 emigroval do Českých Budějovic, kam ho přilákala Přírodovědecká fakulta JU, jihočeská atmosféra a rodinné kořeny. Na fakultě se zabýval se evropskými a africkými motýly a snažil se na nich poznat, jak živočichové fungují ve své krajině a co přesně způsobuje, že mnozí fungovat přestávají a vymírají. Nyní se věnuje vztahům mravenců a stromů v pralesích a na palmových plantážích na severním Borneu, kde také strávil velkou část času v posledních několika letech. Z první ruky tedy pozoroval jak katastrofu, kterou plantáže přináší tamní přírodě, tak rozvoj a bohatství, které přináší tamním lidem. Nyní projekt zpracovává napůl na své alma mater a napůl na univerzitě v Bayreuthu v Německu.

Kromě cestování za prací cestuje i za poznáním, odpočinkem a hlavně kvůli pocitu volnosti, který mu to dodává, ať už je to na druhém konci planety nebo jen budějckého okresu. Zajímá se o historii, zahraniční a různou další politiku, správu veřejného prostoru, zdravotnictví, vzdělávání.

Řešení projektů za veřejné peníze a situace v české ochraně životního prostředí a vědě ho naučily se neustále skepticky tázat, jestli jsou všechny státní výdaje kolem nás opravdu nutné. U mnohých nenachází uspokojivé odpovědi.

V roce 2017 kandidoval ve sněmovních volbách ze 14. místa kandidátky v Jihočeském kraji.   
V roce 2018 kandidoval v komunálních volbách do Zastupitelstva města České Budějovice ze 13. místa.   
V roce 2019 kandidoval do Evropského parlamentu z 18. místa.   
V roce 2020 kandiduje do Zastupitelstva Jihočeského kraje ze 7. místa.   
